تاریخچه المپیاد نجوم و اختر فیزیک
ایدهٔ المپیاد نجوم توسط نمایندگان تایلند، اندونزی، ایران، چین و لهستان مطرح شد و هدف این المپیاد ایجاد یک مسابقه سطح بالا در رده دبیرستان و پیشرفت آموزش نجوم در کشورهای مختلف بود.
این ایده برای اولین بار در سال 2007 در تایلند به واقعیت پیوست.

نکته جالب :
مسابقه‌ای مشابه به اسم المپیاد جهانی نجوم  (IAO) به طور موازی با این مسابقات، از سال 1996 در حال برگزاریه که توسط انجمن اخترشناسی اوراسیا شکل گرفت.
المپیاد نجوم و اختر فیزیک در ایران
اولین حضور ایران برای اولین بار تو سال 2003 بود که به شکل غیر رسمی و با حمایت سمپاد،تیمی سه نفره را برای شرکت در المپیاد جهانی نجوم به سوئد اعزام کرد.سال بعد همچنان با حمایت سمپاد بین مدارس این سازمان امتحانات المپیاد نجوم برگزار شد و پنج نفر که همگی دختر بودند،برای اعزام به اوکراین انتخاب شدند.

نکته جالب:
خانم سارا فيض بخش، برنده مدال طلا، تنها دختري بود كه از بین تمام دختران شرکت کننده سراسر جهان موفق به کسب مدال طلا شد.
سال 1384 1384 باشگاه دانش پژوهان جوان مجوزای لازم را از شورای عالی انقلاب فرهنگی گرفت و کمیته علمی نجوم رو تشکیل داد.از سال 2010 ، ایران با دو تیم (الف و ب) در رقابتهای جهانی شرکت کرد و توانست هرسال جزو سه تیم برتر جهان شود.

مزایای قبولی در المپیاد نجوم و اختر فیزیک
معافیت از کنکور
مدال طلایی‌ها می‌توانند در رشته مورد علاقه و دانشگاه مورد علاقه خود بدون گذراندن آزمون کنکور، تحصیل کنند.

عضویت در انجمن نخبگان کشوری
کسانی که در مسابقات مدال کسب می‌کنند در انجمن نخبگان عضو شده و می‌توانند از مزایای مختلف این عضویت استفاده کنند. امتیازات این انجمن از این قرار است:

- کمک مالی
- کمک علمی پژوهشی
آینده شغلی
قبولی و کسب مدال در المپیادها به طور کلی به آینده‌ی شغلی دانش‌آموز کمک می‌کند، زیرا علاوه بر اینکه برای کسب مدال برای قوی‌ کردن رزومه شما خوب است بلکه شما تجربه عملی و تئوری بیشتری نسبت به افراد دیگر در  زمینه کاری خود خواهید داشت.البته علاوه بر آینده شغلی، میتوانید از این موفقیت به عنوان یک برتری مثبت برای مهاجرت استفاده کنید.

خدمت سربازی
خدمت سربازی برای پسرها نسبت به روال عادی، آسانتر شده و می‌توانند در یک مرکز پژوهشی و … خدمتشان را بگذرانند.

مباحث المپیاد نجوم
نجوم کروی
مکانیک سماوی
اخترفیزیک
کیهان­شناسی و دینامیک کهکشانی
ابزارشناسی و رصد
مراحل المپیاد نجوم
مرحله اول
زمان برگزاری : اواخر بهمن ماه

تعداد سوالات : 35 سوال تستی

اعلام نتایج : اسفند ماه

نمره کف قبولی مرحله اول المپیاد نجوم عموما بین 10% تا 15% است
تعداد قبولی : 600 تا 800 نفر

مرحله دوم
زمان برگزاری : اردیبهشت ماه

تعداد سوالات : 6 تا 10 سوال کتبی

مدت زمان : 270 دقیقه

تعداد قبولی : 40 نفر

باشگاه دانش پژوهان تو تابستان همین سال به مدت 2.5 ماه، کلاسهای فشرده برای قبولی‌های این مرحله برگزار می‌کند.
مرحله سوم
برگزیدگان مرحله دوم در یک دوره آموزشی که در تهران برگزار می‌شود،شرکت کرده و مباحث پیشرفته و سخت را یاد می‌گیرند.وقتی دوره تابستانه تمام شود، از 40 نفر برگزیده امتحان‌های تئوری و عملی گرفته و با توجه به نتایج، 10 نفر اول مدال طلا و مابقی مدال نقره و برنز دریافت می‌کنند.

درصورتی که دانش‌آموزی نمره پایینی دریافت کند، با اهدای یک دیپلم افتخار ازش قدردانی شده و متاسفانه مدالی دریافت نخواهد کرد.
 

المپیاد جهانی نجوم
این مسابقات هر ساله به مدت 10 روز زیر نظر وزارت مربوطه کشور میزبان سازماندهی می‌شود و هر کشور تیم حداکثر 5 نفره به همراه دو نفر بزرگسال به عنوان رهبر تیم به مسابقات اعزام می‌کند.

رهبران تیم می‌توانند سوالات را به زبان مادری دانش‌آموزان ترجمه کنند.
تمام هزینه‌های این ۷ نفر توسط برگزارکنندگان تامین و شرکت‌کنندگان تنها هزینه سفر خود را پرداخت خواهند کرد.
 

شرکت در المپیاد جهانی نجوم
بعد از دوره تابستانه، 10 نفر برتر به جای شرکت در پایه دوازدهم، به مدت 6 ماه و هفته‌ای 2 تا 3 روز در کلاس‌های آمادگی المپیاد جهانی نجوم باشگاه دانش­‌پژوهان شرکت کرده و بعد از این دوره با توجه به نمرات دانش‌آموزان در آزمون‌های تئوری و عملی، 5 نفر اول در قالب تیم "الف" و 5 نفر دوم در قالب تیم "ب" به مسابقات جهانی اعزام می‌شوند.

 

آزمون‌های المپیاد جهانی نجوم
 

آزمون‌های نظری یا تئوری :

سوالات کوتاه (15 سوال)
سوالات بلند (2 یا 3 سوال)
این آزمون تقریبا نصف نمره نهایی را تشکیل می‌هد.
آزمون تحلیل داده :

آزمون کاغذی یا کامپیوتری
شرکت کننده‌ها به تحلیل داده‌های واقعی می پردازند و این آزمون 25% نمره کل را تشکیل می‌دهد.
آزمون رصد :

رصد آسمان واقعی یا آزمون آسمان‌نما (پلنتاریوم)
25% نمره نهایی رو تشکیل میدهد.
مسابقه تیمی :

اعضای یک تیم به صورت مشترک سوال حل میکنند.
نمرات این آزمون تاثیری در نمره نهایی ندارد.
 

- زبان رسمی مسابقات المپیاد نجوم جهانی چیست؟
زبان رسمی مسابقات انگلیسی است و امکان ترجمه سوالات نیز وجود دارد.

- مسئول طراحی و تصحیح سوالات المپیاد نجوم جهانی کیست؟
کشور میزبان مسئول طراحی سوالات است.

اعتراض به نمرات توسط تیم لیدرها مجاز است.
تدریس المپیاد نجوم
ابرکلاس برای این المپیاد تعداد زیادی دوره آنلاین با اساتید برتر کشور برگزار کرده که با کلیک کردن میتونی به راحتی ازشون باخبر بشی !

 

منابع
منابع مرحله اول

کتاب 	انتشارات | مولف
فیزیک هالیدی (جلد اول)	دیوید هالیدی و رابرت رزنیک
نجوم دینامیکی	انتشارات نشر دانشگاهی | ترجمه احمد خواجه نصیر طوسی 
ستاره شناسی: اصول و عمل	 انتشارات دانش پژوهان جوان | دی. کلارک، ترجمه مهرجو
دی. کلارک، ترجمه مهرجو	انتشارات مرکز نشر دانشگاهی | ویلیام مارشال اسمارت ، ترجمه داود محمدزاده جسور
نجوم به زبان ساده	انتشارات موسسه جغرافیایی و کارتوگرافی گیتاشناسی | مایر دگانی، ترجمه محمدرضا خواجه پور
 	انتشارات دانش پژوهان جوان | محمد پیام بهرام پور
منابع مرحله دوم و سوم
کتاب	انتشارات | مولف
مکانیک سماوی	انتشارات خوشخوان | محمدجواد شریعت زاده و دکتر خاکیان
مقدمه ای بر اخترفیزیک نوین	انتشارات دانش پژوهان جوان | کارول و استلی، ترجمه احسان مهرجو و کامبیز خالقی
نجوم کروی (فصل های 1، 2، 3، 5، 6 و 10)	انتشارات مرکز نشر دانشگاهی | ویلیام مارشال اسمارت، ترجمه داود محمدزاده جسور
مقدمه ای بر کیهان شناسی نوین	انتشارات دانش پژوهان جوان | اندرو آر لیدل، ترجمه کامبیز خالقی و فرهاد ذکاوت
نجوم و اخترفیزیک ستاره ای (1 و 2)	انتشارات آستان قدس | زیلیک و اسمیت، ترجمه تقی عدالتی و جمشید قنبری 
حساب دیفرانسیل و انتگرال	توماس
The Observer’s Sky Atlas	springer انتشارات | Erich Karkoschka